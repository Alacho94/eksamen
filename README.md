# PJ2100 - Casseoppgave vår 2015 - Gruppe 36

Bakgrunnen for prosjektet er en case oppgave gitt som eksamen i PJ2100 Iterativt webprosjekt ved Westerdals Oslo ACT.

## Casetekst:
Westerdals – Oslo School of Arts, Communication and Technology (WOACT) skal flytte inn i nye lokaler i Christian Krohgs gate 32 (CK32). Dette skal være et spennende og nyskapende bygg med muligheter for samspill mellom teknologi, kommunikasjon og kunst. Avdeling for kommunikasjon, teknologi, kunstfag og ledelse skal være i bygget fra høsten 2016.
 
Det skal lages en løsning (prototype) for å booke grupperom i CK32. Rommene kan være for 2, 3 eller 4 studenter. Det skal også kunne bookes rom med og uten prosjektor. Løsningen (prototypen) skal kun ha enkel databasefunksjonalitet som realiseres. Det er tillatt med maksimalt fire PHP-funksjoner som jobber mot databasen. Ellers er det fritt for å legge til funksjonalitet på andre måter i løsningen.
Løsningen (systemet) skal være utformet slik at brukerne lett finner frem og opplever siden(e) som nyttige, interessante og spennende.

## Gruppens mål
Gruppens mål er å lage en web-basert løsning som skal være knyttet opp mot Westerdals Oslo ACT sine websider hvor studenter, forelesere og andre som har tilgang til Westerdals kan booke grupperom på fakultetet. Vi vil også tilpasse dette for utenlandske studenter ved å ha en engelsk versjon av bookingen. Løsningen er tenkt å være en enkel og oversiktlig måte å ha kontroll over hvem som har booket rom. Hovedfokuset er brukervennlighet, at det skal være veldig enkelt for brukeren å booke rom og kansellere bookinger.
 
## Gruppens visjon
Vi ser for oss at løsningen skal kunne være noe studenter og andre som tilhører Westerdals skal kunne bruke når de er i farten. Som når de sitter på bussen på vei til fakultetet og trenger å booke et grupperom, kan de bare plukke opp mobilen eller nettbrettet. Skulle vi ha utviklet produktet videre, ville vi ha laget en app for mobil (og nettbrett), da dette er en veldig rask og enkel løsning for brukerene i motsetning til å gå inn på en nettside.
